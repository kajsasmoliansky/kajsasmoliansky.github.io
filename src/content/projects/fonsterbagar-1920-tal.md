---
title: Renovering av fönsterbågar från 1920-talet
description: Varsam renovering av originalfönster med traditionell linoljekitt och linoljefärg.
date: 2024-09-15
image: ./fonsterbagar-1920-tal.jpg
---

Ett par fönsterbågar från 1920-talet med originalbeslag och handblåst glas. Målet var att bevara så mycket som möjligt av originalmaterialet.

## Arbetet

Fönstren var i ganska dåligt skick med sprucken kitt och flagande färg, men träet var friskt under ytan. Efter varsam renskrapning kunde den mesta av den gamla färgen sitta kvar som grund.

Ny linoljekitt applicerades och fick härda ordentligt innan målning med traditionell linoljefärg i originalkulör.

## Resultat

Fönstren fick behålla sin karaktär med det vackra handblåsta glaset intakt. Med rätt underhåll kommer de att hålla i många år till.
